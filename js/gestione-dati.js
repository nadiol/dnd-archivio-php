Nano
Tratti dei nani
Un personaggio nano dispone di varie capacità
innate, intrinsecamente correlate alla sua natura
nanica.
Incremento dei punteggi di caratteristica.
Il punteggio di Costituzione di un nano aumenta di 2.
Allineamento. La maggior parte dei nani è legale
e crede fermamente nei benefici di una società ben
ordinata. Molti nani tendono anche al bene, danno
grande valore alla correttezza e credono che tutti
debbano condividere i benefici concessi da un ordine
equo.
Età. I nani maturano allo stesso ritmo degli umani,
ma sono considerati giovani fino al raggiungimento
dei 50 anni. Vivono in media 350 anni.
Taglia. Un nano è alto da 1,2 a 1,5 metri e pesa
circa 75 kg. È di taglia Media.
Velocità. La velocità base sul terreno di un nano
è di 7,5 metri. Tale velocità non viene ridotta se
il nano indossa un'armatura pesante.
Scurovisione. Un nano è abituato a vivere
sottoterra e beneficia di una vista superiore
nell'oscurità e nelle condizioni di luce fioca.
In condizioni di luce fioca, può vedere fino a una
distanza di 18 metri come se si trovasse in
condizioni di luce intensa e nell'oscurità come se si
trovasse in presenza di luce fioca. Nell'oscurità non
è in grado di discernere i colori, ma solo le tonalità
di grigio.
Resilienza nanica. Un nano dispone di vantaggio
ai tiri salvezza contro il veleno e di resistenza ai
danni da veleno.
Addestramento da combattimento nanico.
Ha competenza nelle asce, nelle asce da battaglia,
nei martelli da guerra e nei martelli leggeri.
Competenza negli strumenti. Un nano ha
competenza in un gruppo di strumenti da artigiano
a sua scelta: strumenti da fabbro, scorte da birraio
o strumenti da costruttore.
Esperto minatore. Ogni volta che un nano effettua
una prova di Intelligenza (Storia) relativa all'origine
di una struttura in pietra, è considerato avere
competenza nell'abilità Storia e aggiunge il doppio
del suo bonus di competenza alla prova anziché il
suo normale bonus di competenza.
Linguaggi. Un nano è in grado di parlare, leggere
e scrivere in Comune e in Nanico. Il Nanico è una
lingua ricca di aspre consonanti e di suoni gutturali,
inflessioni che traspaiono anche negli altri linguaggi
che il nano potrebbe parlare.
Nano delle colline
Un nano delle colline è dotato di sensi acuti, di una
profonda intuizione e di una straordinaria resilienza.
Incremento dei punteggi di caratteristica.
Il punteggio di Saggezza di un nano aumenta di 1.
Robustezza nanica. Il massimo dei punti ferita di
un nano aumenta di 1 e aumenta di nuovo di 1 ogni
volta che acquisisce un livello.
